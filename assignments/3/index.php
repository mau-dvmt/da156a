<h2>Inlämningsuppgift 3</h2>
<p>Uppgiften går ut på att redovisa dina kunskaper kring HTML5, CSS 3, Media Queries och användbarhet. Inlämningsuppgiften är individuell, vilket betyder att studenten enskilt ska skriva sin inlämning och kunna redogöra för alla delar av den.</p>

<h3>1. Uppgiften</h3>
<p>Uppgiften går ut på att uppdatera och förbättra en redan befintlig webbplats. Detta ska göras inom tre områden:</p>
<ol>
    <li>Webbplatsens ska uppdateras från XHTML 1.0 till HTML5.</li>
    <li>Webbplatsens ska uppdateras så att den blir anpassad både för datorer och mobiltelefoner.</li>
    <li>Webbplatsens användbarhet ska förbättras.</li>
</ol>
<p>Webbplatsen ni ska förbättra heter ”MovieLovers” och är gjord av en hobbyfilmklubb. Målet med webbplatsen är att dela med sig av filmerfarenheter till andra filmfantaster. Sidan är uppbyggd med XHTML och ska moderniseras till HTML5. Dessutom använder många av sidans besökare sin mobiltelefon för att besöka den, så webbplatsen behöver även vara anpassad för sådana, mindre skärmar. Eftersom att webbplatsen är skapad av en hobbyfilmklubb så har det inte varit något fokus vid webbplatsens användbarhet (då kunskap inom detta område saknats), så en liten analys och förbättring av användbarheten ska också göras.</p>
<p>Hur du löser uppgiften är upp till dig. Du kan antingen uppdatera källkoden där det behövs, skriva om delar av webbplatsen eller skapa en helt ny webbplats. Det är helt valfritt om man vill ändra layout på sidan, byta färger, ändra i menyn, byta rubriker eller strukturera om innehållet. Filmklubben ger dig fria tyglar helt enkelt.</p>
<p>Länk till den nuvarande webbplatsen finns här: <a href="http://dvwebb.mah.se/tsanti/HT2012/DA156A/Inl3/index.html">    dvwebb.mah.se/tsanti/HT2012/DA156A/Inl3/</a>
</p>
<p>Du kan också ladda ner <a href="/assignments/3/Inl3.zip">hela webbplatsen</a>.</p>

<h4>1.1. Uppdatera till HTML 5</h4>
<p>Sidan ska uppdateras från XHTML till validerande HTML5-kod. Detta innebär att sidan ska använda de nya HTML5-elementen för layout och element som inte längre godkänns i HTML5 ska tas bort och ersättas med lämpligt alternativ. Koden ska vara tydligt uppmärkt med tydliga namn på id och klasser samt vara bra indenterad.</p>

<h4>1.2. Anpassning för mobiltelefoner</h4>
<p>Sidan ska med hjälp av Media Queries anpassas så att den passar både vanliga datorskärmar och smala skärmar (t.ex. mobiltelefonskärmar). Använd minst en brytpunkt.</p>

<h4>1.3. Användbarhet</h4>
<p>Webbplatsen ska analyseras från ett användbarhetsperspektiv. Ni ska göra minst tre förbättringar, som ska beskriver beskrivas och motiveras som en del av inlämningen (som en <code>PDF</code>-fil som bifogas på It's Learning).</p>

<h3>2. Teknisk kravspecifikation</h3>
<ul>
    <li>Webbplatsen ska validera enligt HTML5. Använd minst elementen <code>header</code>, <code>footer</code> och <code>nav</code>.</li>
    <li>Använd i övrigt element som i så stor grad som möjligt beskriver innehåll och struktur. Koden ska vara välstrukturerad och hålla god kvalitet.</li>
    <li>All presentation ska styras separata CSS-dokument. Inbäddade stilmallar (taggen style) eller inline-mallar (attributet style) är inte tillåtna. CSS-mall(ar) ska validera enligt CSS nivå 3.</li>
    <li>Alla HTML-dokument ska vara skapade av dig. Det är inte tillåtet att använda ett verktyg för att generera källkoden.</li>
    <li>Minst tre stycken användbarhetsåtgärder ska ha gjorts och motiverats för nya version av webbplatsen.</li>
    <li>Webbplatsen ska vara anpassad för webbläsare av olika storlek (”dator” och ”mobil”).</li>
</ul>

<h3>3. Redovisning</h3>
<p>Ditt resultat ska publiceras på WebShare och länken till startsidan ska lämnas in på it’s learning. Till inlämningen ska du även bifoga en kopia på webbplatsens alla filer samt ett dokument där du beskriver vad du gjort för användbarhetsförbättringar (och motivera varför). Deadline är 6/11, 23:55.</p>
